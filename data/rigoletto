Rigoletto
di Giuseppe Verdi

Quel vecchio maledivami!
Signor?
Va', non ho niente. 
Né il chiesi a voi presente un uom di spada sta. 
Un ladro? 
Un uom che libera per poco da un rivale, e voi ne avete?
Quale? 
La vostra donna è là. 
Che sento! E quanto spendere per un signor dovrei? 
Prezzo maggior vorrei.
Com'usasi pagar? 
Una metà s'anticipa, il resto si dà poi.
Dimonio! E come puoi tanto securo oprar? 
Soglio in cittade uccidere. Oppure nel mio tetto. L'uomo di sera aspetto... una stoccata, e muor. 
E come in casa?
È facile. M'aiuta mia sorella... Per le vie danza... è bella... Chi voglio attira... e allor... 
Comprendo.
Senza strepito... È questo il mio stromento, vi serve? 
No, al momento... 
Peggio per voi.
Chi sa?
Sparafucil mi nomino.
Straniero?
Borgognone.
E dove all'occasione?
Qui sempre a sera. 
Va', va', va'.

Pari siamo! Io la lingua, egli ha il pugnale;
L'uomo son io che ride, ei quel che spegne!
Quel vecchio maledivami!
O uomini, o natura,
vil scellerato mi faceste voi!
Oh rabbia, esser difforme! Oh rabbia, esser buffone!
Non dover, non poter altro che ridere!
Il retaggio d'ogni uom m'è tolto... il pianto!
Questo padrone mio,
giovin, giocondo, sì possente, bello,
Sonnecchiando mi dice:
- Fà ch'io rida, buffone... -
Forzarmi deggio, e farlo! Oh, dannazione!
Odio a voi, cortigiani schernitori,
Quanta in mordervi ho gioia,
Se iniquo son, per cagion vostra è solo.
Ma in altr'uom qui mi cangio,
quel vecchio maledivami! Tal pensiero
perché conturba ognor la mente mia?
Mi coglierà sventura? Ah no, è follia.

